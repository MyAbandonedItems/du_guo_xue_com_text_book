　　北山经之首，曰单狐之山，多机木①，其上多华草②。漨(fēng)水出焉，而西流注于泑水，其中多芘(茈)石、文石③。　　①机木：即桤(qī)木树，长得像榆树，把枝叶烧成灰撒在稻田中可作肥料用。　　②华草：不详何草。　　③茈石：紫颜色的漂亮石头。文石：有纹理的漂亮石头。　　又北二百五十里，曰求如之山，其上多铜，其下多玉，无草木。滑水出焉，而西流注于诸毗(Pí)之水。其中多滑鱼，其状如鱓 (shàn)①，赤背，其音如梧②，食之已疣③。其中多水马，其状如马，文臂牛尾，其音如呼。　　①鱓：即鳝鱼。俗称黄鳝，体形如蛇，又长又圆又光滑，肉味鲜美。　　②梧：枝梧，也作"支吾"，用含混的言语搪塞。　　③疣：皮肤上的赘生物，俗称瘊子。　　又北二百里，曰带山，其上多玉，其下多青碧。有兽焉，其状如马，一角有错①，其名曰〈月雚〉 (huān)疏，可以辟火。有鸟焉，其状如乌，五采而赤文，名曰鵸(yī)〈余鸟〉 (yú)，是自为牝牡，食之不疽(jǔ)。彭水出焉，而西流注于芘湖之水，其中多儵(yóu)鱼，其状如鸡而赤毛，三尾六足四(首)目，其音如鹊，食之可以已忧。　　①错："厝"(cuò)的假借字。厝：磨刀石。　　又北四百里，曰谯明之山。谯水出焉，西流注于河。其中多何罗之鱼，一首而十身，其音如吠犬，食之已痈。有兽焉，其状如貆(huán)而赤毫①，其音如榴榴，名曰孟槐，可以御凶。是山也，无草木，多青、雄黄。　　①狟：豪猪。毫：细毛。　　又北三百五十里，曰涿光之山。嚻(xiāo)水出焉，而西流注于河。其中多鰼鰼(xí)之鱼，其状鹊而十翼，鳞皆在羽端，其音如鹊，可以御火，食之不瘅。其上多松柏，其下多棕橿，其兽多麢(1íng)羊，其鸟多蕃。　　①蕃：不详何鸟。也有认为可能是猫头鹰之类的鸟。　　又北三百八十里，曰虢(guó)山，其上多漆，其下多桐椐(qū)①。其阳多玉，其阴多铁。伊水出焉，西流注于河。其兽多橐(tuó)驼②，其鸟多寓③，状如鼠而鸟翼，其音如羊，可以御兵④。　　①椐：椐树，也就是灵寿木，树干上多长着肿节，古人常用来制做拐杖。　　②橐驼：就是骆驼，身上有肉鞍，善于在沙漠中行走，知道水泉所在的地方，背负千斤重物而日行三百里。　　③寓：即蝙蝠之类的小飞禽。　　④御兵：即辟兵。兵在这里是指各种兵器的锋刃。辟兵就是兵器的尖锋利刃不能伤及身子。　　又北四百里，至于虢山之尾，其上多玉而无石。鱼水出焉，西流注于河，其中多文贝。　　又北二百里，曰丹熏之山，其上多樗(chū)柏，其草多韭薤(xié)①，多丹雘。熏水出焉，而西流注于棠水。有兽焉，其状如鼠，而菟(tù)首麋身②，其音如嗥犬，以其尾飞，名曰耳鼠，食之不〈月采〉 (cǎi)③，又可以御百毒④。　　①薤：也叫蕌头，一种野菜，茎可食用，并能入药。　　②菟：通"兔"。　　③〈月采〉：臌胀。　　④百：这里表示多的意思，非实指。　　又北二百八十里，曰石者之山，其上无草木，多瑶、碧。泚水出焉，西流注于河。有兽焉，其状如豹，而文题白身①，名曰孟极，是善伏，其鸣自呼。　　①文：花纹。这里指野兽的皮毛因多种颜色相间杂而呈现出的斑纹或斑点。题：额头。　　又北百一十里，曰边春之山，多葱、葵、韭、桃、李①。杠水出焉，而西流注于泑泽。有兽焉，其状如禺而文身，善笑，见人则卧，名曰幽鴳(é)，其鸣自呼。　　①葱：山葱，又叫茖葱，一种野菜。茎生有枝格，一边拔取一边又生长起来，食之不尽。冬天也不枯萎。桃：山桃，又叫榹(sī)桃，也叫毛桃，一种野果木。果子很小，核与果肉粘结一起，桃仁多脂，可入药。　　又北二百里，曰蔓联之山，其上无草木。有兽焉，其状如禺而有鬣，牛尾、文臂、马蹄，见人则呼，名曰足訾(zǐ)，其鸣自呼。有鸟焉，群居而朋飞，其毛如雌雉，名曰鵁(jiāo)，其鸣自呼，食之已风。　　又北百八十里，曰单张之山，其上无草木。有兽焉，其状如豹而长尾，人首而牛耳，一目，名曰诸犍，善咤①，行则衔其尾，居则蟠其尾②。有鸟焉，其状如雉，而文首、白翼、黄足，名曰白鵺(yé)，食之已嗌(yì)痛③，可以已痸(zhì)④。栎水出焉，而南流注于杠水。　　①咤：怒声。这里是大声吼叫的意思。　　②蟠：盘曲而伏。　　③嗌：咽喉。　　④痸：痴病，疯癫病。　　又北三百二十里，曰灌题之山，其上多樗柘①(zhé)，其下多流沙，多砥。有兽焉，其状如牛而白尾，其音如訆(jiào)②，名曰那父。有鸟焉，其状如雌雉而人面，见人则跃，名曰竦(sǔ)斯，其鸣自呼也。匠韩之水出焉，而西流注于泑泽，其中多磁石③。　　①柘：柘树，也叫黄桑，奴柘。落叶灌木，叶子可以喂蚕，果子可以食用，树皮可以造纸。　　②訆：同"叫"。大呼。　　③磁石：也作"慈石"，一种天然矿石，具有吸引铁、镍、钴等金属物质的属性。俗称吸铁石，今称磁铁石。中国古代四大发明之一的指南针，就是利用磁石制做成的。　　又北二百里，曰潘侯之山，其上多松柏，其下多榛(zhēn)楛(hǔ)，其阳多玉，其阴多铁。有兽焉，其状如牛，而四节生毛，名曰旄牛。边水出焉，而南流注于栎泽。　　又北二百三十里，曰小咸之山，无草木，冬夏有雪。　　北二百八十里，曰大咸之山，无草木，其下多玉。是山也，四方，不可以上。有蛇名曰长蛇①，其毛如彘豪，其音如鼓柝(tuō)②。　　①长蛇：传说有几十丈长，能把鹿、象等动物吞入腹中。　　②鼓：击物作声。柝：是古代巡夜人在报时间时所敲击的一种木梆子。　　又北三百二十里，曰敦薨(hōng)之山，其上多棕、枏，其下多茈草。敦薨之水出焉，而西流注于泑泽。出于昆仑之东北隅，实惟河原。其中多赤鲑(guī)①。其兽多兕、旄牛，其鸟多鸤鸠②。　　①赤鲑：身体呈流线型，有小圆鳞，口大而斜，锥状牙齿，是一种冷水性的经济鱼类。②鸤鸠：即尸鸠，也就是布谷鸟。　　又北二百里，曰少咸之山，无草木，多青碧。有兽焉，其状如牛，而赤身、人面、马足，名曰窫(zhá)窳(yǔ)，其音如婴儿，是食人。敦水出焉，东流注于雁门之水，其中多〈鱼市〉〈鱼市〉(péi)之鱼①，食之杀人。　　①〈鱼市〉〈鱼市〉：据古人说就是江豚，黑色，大小如同一百斤重的猪。　　又北二百里，曰狱法之山。瀤(huái)泽之出焉，而东北流注于泰泽。其中多〈鱼巢〉(zǎo)鱼，其状如鲤而鸡足，食之已疣。有兽焉，其状如犬而人面，善投，见人则笑，其名山〈犭军〉 (hún)，其行如风，见则天下大风。　　又北二百里，曰北岳之山，多枳棘刚木①。有兽焉，其状如牛，而四角、人目、彘耳，其名曰诸怀，其音如鸣雁，是食人。诸怀之水出焉，而西流注于嚻水，其中多鮨(yì)鱼，鱼身而犬首，其音如婴儿，食之已狂②。　　①枳棘：枳木和棘木，两种矮小的树。枳木像橘树而小一些，叶子上长满刺。春天开白花，秋天成果实，果子小而味道酸，不能吃，可入药。棘木就是丛生的小枣树，即酸枣树，枝叶上长满了刺。刚木：指木质坚硬的树，即檀木材、柘树之类。　　②狂：本义是说狗发疯。后来也指人的神经错乱，精神失常。　　又北百八十里，曰浑夕之山，无草木，多铜玉。嚻水出焉，而西北流注于海。有蛇一首两身，名曰肥遗，见则其国大旱。　　又北五十里，曰北单之山，无草木，多葱韭。　　又北百里，曰罴差之山，无草木，多马①。　　①马：指一种野马，与一般的马相似而个头小一些。　　又北百八十里，曰北鲜之山，是多马。鲜水出焉，而西北流注于涂吾之水。　　又北百七十里，曰隄(tí)山，多马。有兽焉，其状如豹而文首，名曰狕(yāo)。隄水出焉，而东流注于泰泽，其中多龙龟①。　　①龙龟：也有把龙龟看作是一种动物的，即龙种龟身的吉吊。　　凡北山经之首，自单狐之山至于隄山，凡二十五山，五千四百九十里，其神皆人面蛇身。其祠之：毛用一雄鸡彘瘗(yì)，吉玉用一珪，瘗而不糈。其山北人，皆生食不火之物。　　北次二经之首山，在河之东，其首枕汾， 其名曰管涔(cén)之山。其上无木而多草，其下多玉。汾水出焉，而西流注于河。　　又北二百五十里，曰少阳之山，其上多玉，其下多赤银①。酸水出焉，而东流注于汾水，其中多美赭②。　　①赤银：最精最纯的银子。这里指天然含银量很高的优质银矿石。　　②赭：即赭石，一种红土中含着铁质的矿物。　　又北五十里，曰县雍之山，其上多玉，其下多铜，其兽多闾(lǔ)麋①，其鸟多白翟、白〈有鸟〉 (yóu)②。晋水出焉，而东南流注于汾水。其中多鮆(zī)鱼，其状如儵(yóu)而赤麟③，其音如叱④，食之不骄。　　③儵：通"鯈"，这里指的是小鱼。　　④叱：大声呵斥。　　又北二百里，曰狐岐之山，无草木，多青碧。胜水出焉，而东北流注于汾水，其中多苍玉。　　又北三百五十里，曰白沙山，广员三百里，尽沙也，无草木鸟兽。鲔(Wěi)水出于其上，潜于其下，是多白玉。　　又北四百里，曰尔是之山，无草木，无水。　　又北三百八十里，曰狂山，无草木。是山也，冬夏有雪。狂水出焉，而西流注于浮水，其中多美玉。　　又北三百八十里，曰诸余之山，其上多铜玉，其下多松柏。诸余之水出焉，而东流注于旄水。　　又北三百五十里，曰敦头之山，其上多金玉，无草木。旄水出焉，而东流注于邛(qióng) (印)泽。其中多〈马孛〉 (bó)马，牛尾而白身，一角，其音如呼。　　又北三百五十里，曰鉤吾之山，其上多玉，其下多铜。有兽焉，其状如羊身人面，其目在腋下，虎齿人爪，其音如婴儿，名曰狍(páo)鸮(xiāo)①，是食人。　　①狍鸮：传说中的一种怪兽，非常贪婪，不但吃人，而且在吃不完时，还要把人身的各个部位咬碎。　　又北三百里，曰北嚻之山，无石，其阳多碧，其阴多玉。有兽焉，其状如虎，而白身犬首，马尾彘鬣，名曰独〈犭谷〉 (gú)。有鸟焉，其状如乌，人面，名曰{般鸟} (bàn)〈冒鸟〉(mào)，宵飞而昼伏，食之已暍(yē)①。涔(cén)水出焉，而东流注于邛(qióng)泽。　　①暍：中暑，受暴热。　　又北三百五十里，曰梁渠之山，无草木，多金玉。脩水出焉，而东流注于雁门。其兽多居暨(jī)，其状如彙(wéi)而赤毛①，其音如豚(tún)。有鸟焉，其状如夸父②，四翼、一目、犬尾，名曰嚻，其音如鹊，食之已腹痛，可以止衕(dòng)③。　　①彙：据古人讲，这种动物长得像老鼠，红色的毛硬得像刺猬身上的刺。　　②夸父：即前文所说的举父，一种长得像猕猴的野兽。③衕：腹泻。　　又北四百里，曰姑灌之山，无草木。是山也，冬夏有雪。　　又北三百八十里，曰湖灌之山，其阳多玉，其阴多碧、多马。湖灌之水出焉，而东流注于海，其中多〈鱼旦〉(shàn)①。有木焉，其叶如柳而赤理。　　①〈鱼旦〉：同"鱓"。即黄鳝。　　又北水行五百里，流沙三百里，至于洹(huán)山，其上多金玉。三桑生之，其树皆无枝，其高百仞①，百果树生之。其下多怪蛇。　　①仞：古代的八尺为一仞。　　又北三百里，曰敦题之山，无草木，多金玉。是錞(chún)于北海①。　　①錞：依附。这里是座落、高踞的意思。　　凡北次二经之首，自管涔之山至于敦题之山，凡十七山，五千六百九十里。其神皆蛇身人面。其祠：毛用一雄鸡、彘瘗;用一璧一珪，投而不糈。　　北次三经之首，曰太行之山。其首曰归山，其上有金玉，其下有碧。有兽焉，其状如麢(líng)羊而四角，马尾而有距①，其名曰〈马军〉 (huī)，善还(xuán)②，其名自訆(jiào)。有鸟焉，其状如鹊，白身、赤尾、六足，其名曰〈贲鸟〉 (bēn)，是善惊，其鸣自詨(jiào)③。　　①距：雄鸡、野鸡等跖后面突出像脚趾的部分。这里指鸡爪子。　　②还：通"旋"。旋转。③詨：叫，呼。　　又东北二百里，曰龙侯之山，无草木，多金玉。決(決)之水出焉，而东流注于河。其中多人鱼，其状如〈鱼帝〉 (tí)鱼，四足，其音如婴儿，食之无痴疾。　　又东北二百里，曰马成之山，其上多文石，其阴多金玉。有兽焉，其状如白犬而黑头，见人则飞，其名曰天马，其鸣自訆。有鸟焉，其状如乌，首白而身青、足黄，是名曰鶌(qǔ)鶋(jū)，其鸣自詨(jiào)， 食之不饥，可以已寓①。　　①寓：古人认为寓即"误"字，大概以音近为义，指昏忘之病，就是现在所谓的老 年健忘症，或老年痴呆症。也有另一种意见认为指疣病，就是中医学上所谓的千日疮，是因病毒感染而在皮肤上生出小疙瘩。　　又东北七十里，曰咸山，其上有玉，其下多铜，是多松柏，草多茈草。条菅之水出焉，而西南流注于长泽。其中多器酸①，三岁一成，食之已疠。　　①器酸：据古人讲，大概是一种可以吃而有酸味的东西，就像山西解州盐池所生产的盐之类的东西。因为泽水静止而不流动，积的时间长了，就形成一种酸味的物质。　　又东北二百里，曰天池之山，其上无草木，多文石。有兽焉，其状如兔而鼠首，以其背飞，其名曰飞鼠。渑(shéng)水出焉，潜于其下，其中多黄垩(é)。　　又东三百五十里，曰贲闻之山，其上多苍玉，其下多黄垩，多涅石①。　　①涅石：一种黑色矾石，可做黑色染料。矾石是一种矿物，为透明结晶体，有白、黄、青、黑、绛五种。　　又北百里，曰王屋之山，是多石。〈氵联〉 (niǎn)水出焉，而西北流于泰泽。　　又东北三百里，曰教山，其上多玉而无石。教水出焉，西流注于河，是水冬干而夏流，实惟干河。其中有两山，是山也，广员三百步，其名曰发丸之山①，其上有金玉。　　①发丸之山：据古人讲，发丸山居于水中，形状像似神人所发射的两颗弹丸，所以这样叫。　　又南三百里，曰景山，南望盐贩之泽，北望少泽。其上多草、藷薁(yú)①，其草多秦椒②，其阴多赭，其阳多玉。有鸟焉，其状如蛇，而四翼、六目、三足，名曰酸与，其鸣自詨，见则其邑有恐。　　①藷薁：一种植物，根像羊蹄，可以食用，就是今天所说的山药。　　②秦椒：一种草，所结的子实像花椒，叶子细长。　　又东南三百二十里，曰孟门之山，其上多苍玉，多金，其下多黄垩，多涅石。　　又东南三百二十里，曰平山。平水出于其上，潜于其下，是多美玉。　　又东二百里，曰京山，有美玉，多漆木，多竹，其阳有赤铜，其阴有玄〈石肃〉 (sǔ)①。高水出焉，南流注于河。　　①玄：黑色。〈石肃〉：砥石。就是磨刀石。　　又东二百里，曰虫尾之山，其上多金玉，其下多竹，多青碧。丹水出焉，南流注于河。薄水出焉，而东南流注于黄泽。　　又东三百里，曰彭毗 (pí)之山，其上无草木，多金玉，其下多水。蚤(zào)林之水出焉，东南流注于河。肥水出焉，而南流注于床水，其中多肥遗之蛇。　　又东百八十里，曰小侯之山。明漳之水出焉，南流注于黄泽。有鸟焉，其状如乌而白文，名曰鸪(gū)〈習鳥〉 (xī)，食之不灂(jiào)①。　　①灂：眼昏矇。　　又东三百七十里，曰泰头之山。共水出焉，南注于虖(hū)沱(tuó)。其上多金玉，其下多竹箭①。　　①箭：一种生长较小的竹子，坚硬可做箭矢。　　又东北二百里，曰轩辕之山，其上多铜，其下多竹。有鸟焉，其状如枭而白首，其名曰黄鸟，其鸣自詨，食之不妒。　　又北二百里，曰谒戾之山，其上多松柏，有金玉。沁水出焉，南流注于河。其东有林焉，名曰丹林。丹林之水出焉，南流注于河。婴侯之水出焉，北流注于氾水。　　东三百里，曰沮洳之山，无草木，有金玉。濝(qì)水出焉，南流注于河。　　又北三百里，曰神囷(qǔn)之山，其上有文石，其下有白蛇，有飞虫①。黄水出焉，而东流注于洹。滏水出焉，而东流注于欧水。　　①飞虫：指蠛(mié)蠓、蚊子之类的小飞虫，成群成堆地乱飞，满天蔽日。　　又北二百里，曰发鸠之山，其上多柘(zhé)木①。有鸟焉，其状如乌，文首、白喙、赤足，名曰精卫，其鸣自詨。是炎帝之少女②，名曰女娃。女娃游于东海，溺而不返，故为精卫，常衔西山之木石，以堙(yīn)于东海③。漳水出焉，东流注于河。　　①柘木：柘树，是桑树的一种，叶子可以喂养蚕，果实可以吃，树根树皮可作药用。　　②炎帝：号称神农氏，传说中的上古帝王。　　③堙：堵塞。　　又东北百二十里，曰少山，其上有金玉，其下有铜。清漳之水出焉，东流于浊漳之水。　　又东北二百里，曰锡山，其上多玉，其下有砥。牛首之水出焉，而东流注于滏水。　　又北二百里，曰景山，有美玉。景水出焉，东南流注于海泽。　　又北百里，曰题首之山，有玉焉，多石，无水。　　又北百里，曰绣山，其上有玉、青碧，其木多栒(xún)①，其草多芍(shuó)药、芎(xiōng)(qiōng)②。洧(wěi)水出焉，而东流注于河，其中有鳠(hù)、黾(mǐn)③。　　①栒：栒树，古人常用树干部分的木材制做拐杖。　　②芍药：多年生草本花卉，初夏开花，与牡丹相似、花朵大而美丽，有白、红等颜色。③鳠：鳠鱼，体态较细，灰褐色，头扁平，背鳍、胸鳍相对有一硬刺，后缘有踞齿。黾：蛙的一种，形体同虾蟆相似而小一些，皮肤青色。　　又北百二十里，曰松山。阳水出焉，东北流注于河。　　又北百二十里，曰敦与之山，其上无草木，有金玉。溹(suǒ)水出于其阳，而东流注于泰陆之水;泜(dǐ)水出于其阴，而东流注于彭水;槐水出焉，而东流注泜泽。　　又北百七十里，曰柘山，其阳有金玉，其阴有铁。历聚之水出焉，而北流注于洧水。　　又北三百里，曰维龙之山，其上有碧玉，其阳有金，其阴有铁。肥水出焉，而东流注于皋泽，其中多礨(lěi)石①。敞铁之水出焉，而北流注于大泽。　　①礨石：礨的本义是地势突然高出的样子。礨石在这里指河道中的大石头高出水面许多，显得突兀。　　又北百八十里，曰白马之山，其阳多石玉，其阴多铁，多赤铜。木马之水出焉，而东北流注于虖(hū)沱(tuó)。　　又北二百里，曰空桑之山，无草木，冬夏有雪。空桑之水出焉，东流注于虖沱。　　又北三百里，曰泰戏之山，无草木，多金玉。有兽焉，其状如羊，一角一目，目在耳后，其名曰〈羊东〉〈羊东〉(dòng)，其鸣自訆。虖沱之水出焉，而东流注于溇(lóu)水。液女之水出于其阳，南流注于沁水。　　又北三百里，曰石山，多藏金玉。濩濩(huò)之水出焉，而东流注于虖沱;鲜于之水出焉，而南流注于虖沱。　　又北二百里，曰童戎之山。皋涂之水出焉，而东流注于溇液水。　　又北三百里，曰高是之山。滋水出焉，而南流注于虖沱。其木多棕，其草多条。滱(kòu)水出焉，东流注于河。　　又北三百里，曰陆山，多美玉。〈姜阝〉(郯)水出焉，而东流注于河。　　又北二百里，曰沂(qí)山。般(pán)水出焉，而东流注于河。　　北百二十里，曰燕山，多婴石①。燕水出焉，东流注于河。　　①婴石：一种像玉一样的带有彩色条纹的漂亮石头。　　又北山行五百里，水行五百里，至于饶山。是无草木，多瑶、碧，其兽多橐(tuó)橐①，其鸟多鹠(liú)②。历虢(guó)之水出焉，而东流注于河，其中有师鱼③，食之杀人。　　①橐駞：就是骆驼。　　②鹠：即鸺鹠，也叫做横纹小鸮，头和颈侧及翼上覆羽暗褐色，密布棕白色狭横斑。　　③师鱼：即鲵鱼，就是前面所说的人鱼。　　又北四百里，曰乾(gān)山，无草木，其阳有金玉，其阴有铁，而无水。有兽焉，其状如牛而三足，其名曰獂(豲)(huán)其鸣自詨。　　又北五百里，曰伦山。伦水出焉，而东流注于河。有兽焉，其状如麋，其川在尾上①，其名曰罴。　　①川：古人注"川"为"窍"。上窍谓耳目鼻口，下窍谓前阴后阴。这里的窍是指后阴而言，就是肛门的意思。　　又北五百里，曰碣石之山。绳水出焉，而东流注于河，其中多蒲夷之鱼①。其上有玉，其下多青碧。　　①蒲夷之鱼：古人认为就是冉遗鱼，它的形体似蛇，有六只脚，眼睛像马的眼睛，人吃了它的肉就不会做恶梦。　　又北水行五百里，至于雁门之山，无草木。　　又北水行四百里，至于泰泽。其中有山焉，曰帝都之山，广员百里，无草木，有金玉。　　凡北次三经之首，自太行之山以至于无逢之山①，凡四十六山，万二千三百五十里。其神状皆马身而人面者廿(niàn)神②。其祠之：皆用一藻茝(zhǐ)瘗之③。其十四神状皆彘身而载玉④。其祠之：皆玉，不瘗。其十神状皆彘身而八足蛇尾。其祠之：皆用一璧瘗之。大凡四十四神，皆用稌(tú)糈米祠之。此皆不火食。　　①无逢之山：即上文所说的錞于毋逢山。　　②廿：二十。　　③藻：聚藻，一种香草。茝：香草，属于兰草之类。　　④载：通"戴"。　　右北经之山志，凡八十七山，二万三千二百三十里。
　　瓯居海中。闽在海中，其西北有山。一曰闽中山在海中。　　三天子鄣山在闽西海北。一曰在海中。　　桂林八树，在番(pān)隅东。　　伯虑国、离耳国、雕题国、北朐(qú)国皆在郁水南。郁水出湘陵南山(海)。一曰柏(相)虑。　　枭阳国在北朐之西。其为人人面长唇，黑身有毛，反踵，见人则(笑亦)笑;左手操管。　　兕在舜葬东，湘水南。其状如牛，苍黑，一角。　　苍梧之山，帝舜葬于阳，帝丹朱葬于阴。　　氾林方三百里①，在氾狌狌东。　　①氾林：就是前文所说的范林。　　狌狌知人名，其为兽如豕而人面，在舜葬西。　　狌狌西北有犀牛，其状如牛而黑。　　夏后启之臣曰孟涂，是司神于巴。(巴)人(请)讼(sòng)于孟涂之所，其衣有血者乃执之。是请生。居山上，在丹山西。丹山在丹阳南，丹阳巴(居)属也。　　窫(zhá)窳(yú)龙首，居弱水中，在狌狌知人名之西，其状如貙(chū)①，龙首，食人。　　①貙：一种像野猫而体型略大的野兽。　　有木，其状如牛，引之有皮，若缨、黄蛇。其叶如罗①，其实如栾②，其木若苉(ōu)③，其名曰建木。在窫窳西弱水上。　　①罗：捕鸟的网。　　②栾：传说中的一种树木，树根是黄色的，树枝是红色的，树叶是青色的。　　③苉：即刺榆树。　　氐(dǐ)人国在建木西，其为人人面而鱼身，无足。　　巴蛇食象，三岁而出其骨，君子服之，无心腹之疾。其为蛇青、黄、赤、黑，一曰黑蛇青首，在犀牛西。　　旄(máo)马，其状如马，四节有毛。在巴蛇西北，高山南。　　匈奴、开题之国、列人之国并在西北。